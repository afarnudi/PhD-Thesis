\begin{figure}[h]
\begin{center}
\includegraphics[width=14cm]{\MemRes/Pics/HybridMeshes.pdf}
\caption{
ردیف اول به ترتیب از سمت چپ به راست مش‌ استفاده شده با نقاط کمتر  برای شبیه‌سازی رفتار الاستیک (سبز)، مش استفاده شده با نقاط بیشتر برای شبیه‌سازی رفتار سیالگون(قرمز)، و در آخر ترکیب دو غشا رسم شده‌است. ردیف میانی و آخر نیز به ترتیب مش‌ها را مانند ردیف اول برای 
مدل گلبول قرمز با خمش ذاتی صفر و خمش ذاتی 
$C_0=10/r_0$
نشان داده‌است.
}
\label{fig:hybridMeshes}
\end{center}
\end{figure}

 گلبول قرمز را به کمک دو مش می‌توان مدلسازی کرد، که یکی رفتار سیال‌گون آن  و دیگری رفتار الاستیکی آن را مدل کند. در گذشته غشای سیال‌گون به کمک مثلث‌بندی دینامیک با روش مانتی کارلو و قسمت الاستیک به روش دینامیک مولکولی مطالعه شده‌است. با اتصال نقاط شبکه‌ی الاستیک به شبکه‌ی سیالگون می‌توان این دو شبکه را در کنار یکدیگر با دینامیک مولکولی شبیه‌سازی کرد. از شما دعوت می‌شود که فیلم‌های
 {\bf  SM\_RBC\_C0}
 و
 {\bf SM\_RBC\_C0.006}
 را برای آشنایی با چنین شبیه‌سازی‌هایی مشاهده کنید.

با استفاده از روش توزیع دینامیک مساحت می‌توان گلبول قرمز را با اتصال یک شبکه‌ی الاستیکی (دارای مدول یانگ) و شبکه‌ی سیال‌ (توزیع دینامیک مساحت) مدل کرد (شکل
\ref{fig:hybridMeshes}).
  در این صورت هر دو شبکه می‌توانند با روش شبیه‌سازی دینامیکی مولکولی حرکت کنند. از آنجایی که شبکه‌ی الاستیکی نماینده‌ی، شبکه‌ی پلمیری است و اندازه‌ی اتصالات آن نسبت به فاصله‌ی مولکول‌های لیپیدی بسیار بزرگتر است، می‌توان شبکه‌ی درشت‌تری برای مش الاستیک نسبت به مش نماینده رفتار سیال‌گون گلبول انتخاب کرد. در این صورت با انتخاب زیرمجموعه‌ای از رئوس غشای سیال‌گون، می‌توان یک مش مثلثی ساخت. چنین مش‌هایی در ردیف اول شکل
\ref{fig:hybridMeshes}
نشان داده ‌شده‌است. با انتخاب مش با ۱۰۰۲ راس و یک شبکه‌ی ۹۲ راسی برای مش الاستیک، می‌توان مدلی از گلبول قرمز ارائه داد. مدول یانگ گلبول قرمز حدود 
$Y_{2D}=0.003 [\varepsilon/l^2]$
 و سختی خمش آن حدود
$\kappa=120 [\varepsilon]$ 
گزارش شده‌است
\cite{gomppernelson2012}.
 در این صورت تمامی خواص خمشی از یک مش و خواص الاستیک از مش دیگر ناشی می‌شود. با انتخاب خمش ذاتی صفر می‌توان شکل معمول گلبول قرمز (شکل 
\ref{fig:hybridMeshes}
ردیف وسط) را باز تولید نمود. با ایجاد خمش ذاتی غیر صفر، می‌توان اشکال پیچیده‌تر همچون ایکینوسایت 
\LTRfootnote{echinocyte}
(شکل
\ref{fig:hybridMeshes}
ردیف آخر) تولید کرد. با اضافه کردن رفتار الاستیک غیر خطی نیز می‌توان تمامی تغییر شکل‌های گلبول قرمز را نیز مطالعه کرد
\cite{Lim2002PNAS, Noguchi2005PNAS}.
 همچنین از آنجایی که این یک مدل دینامیک مولکولی‌ محض است، مطالعه‌ی افت و خیز سطح و رفتار در میان جریان‌های هیدرودینامیکی امکان پذیر است.






