
% -------------------------------------------------------
%  Abstract
% -------------------------------------------------------


\شروع{وسط‌چین}
\مهم{پیش گفتار}
\پایان{وسط‌چین}

در این پایان نامه روش جدیدی برای پیاده‌سازی مدل‌های پیوسته‌ی غشا بر شبکه‌های مثلثی ابداع شده‌است که قابل پیاده سازی در شبیه‌سازی‌های دینامیک ملکولی است. جهت معرفی این روش ساختار زیر برای پایان نامه در نظر گرفته شده‌است:

در فصل ۱ تاریخچه‌ی کوتاهی راجع به غشا‌ها و ساز و کار ساختار ملکولی آن  ارائه شده‌است. سپس مدل‌های پیوسته‌ی رایج برای مطالعه‌ی غشا در فصل ۲ قرار گرفته شده. این مدل‌ها شامل توصیف انرژی نسبت داده شده به غشا برای تغییر مساحت و حجم آن، انرژی انحنای سطح، و در صورتی که غشا دارای خاصیت الاستیک باشد، انرژی کششی آن است.

در فصل ۳ ابزار اصلی مطالعه‌ی رفتار فیزیک غشا، یعنی اندازه‌گیری افت و خیز سطح آن با جزئیات محاسبه  شده‌است.  شدت افت و خیز انرژی‌های سطح، حجم، انحنا، و کشش برای غشا‌های تقریبا کُروی  محاسبه شده‌است. با مطالعه‌ی این بخش می‌توان فرق رفتار افت و خیز سطح غشا‌های سیال‌گون و غشا‌های ترکیبی که خاصیت الاستیکی دارند را مقایسه‌ کرد. شدت‌ افت خیز سطح قابل اندازه‌گیری در آزمایشگاه نیز هست. از طرفی روش محاسبه‌ی مقیاس زمانی افت و خیز‌ها نیز در این فصل ارائه شده که با استفاده از آن می‌توان مدل‌ غشا را کاملا کالیبره کرد.

روش‌های معرفی شده در فصل ۳ مناسب مطالعه‌ی غشا‌های کُروی‌است. برای بررسی رفتار غشا‌هایی غیر کُروی ناچاریم انرژی‌ غشا را مستقیم با روش‌های گسسته‌سازی اندازه‌گیری کنیم. در فصل ۴ با انتخاب مش‌های مثلثی به عنوان روش اصلی گسسته‌سازی، نحوه‌ی تغییر معادلات پیوسته برای انرژی‌های سطح، حجم، انحنا و کشش کاملا بررسی شده‌است.

در فصل ۶ روش جدیدی برای پیاده‌سازی معادلات گسسته در شبیه‌سازی دینامیک ملکولی معرفی شده‌است. این روش با مش‌های جدیدی سر و کار دارد که در ابتدا نحوه‌ی تهیه‌ی آن‌ها کامل توضیح داده شده‌است. سپس پیاده‌سازی معادلات پیوسته برای شبیه‌سازی‌های دینامیک ملکولی کامل مکتوب شده‌است. ما از موتور محاسباتی 
OpenMM
برای شبیه‌سازی دینامیک ملکولی استفاده می‌کنیم که به طور خودکار قادر به محاسبه‌ی نیرو از روی  عبارات انرژی پتانسیل است. در نتیجه روش محاسبه‌ی نیرو در این رساله ذکر نشده‌است.

در فصل نتایج (فصل ۷) صحت اندازه‌گیری‌های مستقیم انرژی‌های سطح، حجم، و خمش بر مش‌های جدید بررسی شده‌است. پس از تایید محاسبات استاتیک، چشم انداز انرژی برای  مش‌های نرم بررسی شده. در اینجا ناپایداری‌های دینامیکی روش‌های اندازه‌گیری خمش کاملا بررسی شده و تغییرات لازم برای پایدار سازی معادلات ارائه شده‌است. با اندازه‌گیری افت و خیز سطح و شکل‌ ظاهری غشا‌های حاصل از شبیه‌سازی صحت  روش توزیع دینامیک مساحت بررسی شد. همچنین به عنوان کاربرد اولیه‌ نحوه‌ی شبیه‌سازی گلبول قرمز بحث شده‌است.

در آخر، در فصل ۸، نتیجه‌گیری و پیشنهاد کار برای مطالعات آینده قرار گرفته‌است.



\صفحه‌جدید
